För tre veckor sedan upptäcktes det att kortterminaler stulits från butiker runt 
om i Sverige. Ett tiotal kortläsare hann stjälas innan stöldvågen uppmärksammades.

I början av augusti åtalades elva personer i amerikanska domstolar 
för att ha stulit 41 miljoner kontokortsnummer. 
Bedragarna hade fått tag på uppgifterna genom att ta sig in i 
kundregistren hos nio amerikanska varuhuskedjor.

I juli meddelade Visa i Tyskland att bolaget utsatts för en hackerattack. 
Kortuppgifter kopierades men det är oklart hur många kunder som drabbades. 
Visakunder, som har använt kortet i Tyskland i sommar, har riskerat att 
utsättas för bedrägeri. Nordea bekräftar att ett par av bankens kunder har 
blivit bestulna. De skulle få tillbaka pengarna av banken.

I juli upptäcktes att nummeruppgifter från 22 miljoner Visa-, och 14 miljoner 
Mastercard-kort stulits från det amerikanska företaget Cardsystem solutions. 
Bolaget bekräftade att 200.000 kortuppgifter stulits från företaget.
